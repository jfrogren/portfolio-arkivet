---
Title: La Vita Nuova
Date: 2020-03-17
Draft: True
---

Det har gått så snabbt, men det är sannolikt ett nytt liv som nu etablerar sig på den här planeten i takt med att covid-19 sprider sig. Åtminstone för den närmast tiden framöver vilket troligen innebär den resterande delen av året. Ett liv som är mer isolerat och där kontakten med andra sker mestadels på distans. Även om rädslan för att inte säga skräcken finns där för att de närmaste ska drabbas så skapar den också en rörande gemenskap och solidaritet världen över eftersom alla delar och känner sig lika ovana vid detta nya öde. Sången från balkongerna i Italien utgör det hittills främsta uttrycket för det, men det är nog bara början. Dessvärre tog jag kanske lite onödiga risker i går när jag tog en tur till centrum för att handla, även om jag försökte hålla avstånd till folk. Känner nu en viss ömhet i axlarna, och  oro över om det är så att jag smittats. Har läst att just ömhet i kroppen utgör ett av symptomen. Trött på att bara läsa och lyssna på nyheter och analyser av coronaviruset googlade jag 'Christine & the Queens' och såg då att en ny EP släppts med tillhörande sammanlänkande [videos](https://www.youtube.com/watch?v=EIdSORj_dd0). Hennes kreativa energi är välbehövlig dessa dagar.
