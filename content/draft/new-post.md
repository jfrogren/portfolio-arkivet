---
title: "Att skapa överskott"
date: 2020-06-10T00:00:00+08:00
lastmod: 2020-06-27T00:00:00+08:00
draft: true
categories: ["Konst", "Demokrati", "Filosofi", "Film", "Bergman"]
weight: 10
mathjax: true
autoCollapseToc: true

---


Dokumentären om Gun Bergman väckte tankar hos mig om manligt och kvinnligt och om Bergman som person. Det i sin tur knyter an till fredagspanelens samtal om männens fall och att vissa män har ett starkt behov av att skapa överskott, men ”klarar inte” att omhänderta utan kastar över det på kvinnorna. Men dessa mäns skaparkraft för å andra sidan ofta mänskligheten framåt även om de må bete sig som svin i den närmaste kretsen.

En annan sak som knyter an till detta är Stig Larssons och Horace Engdahls machointellektuella attityd i vilken självrannsakan och all kollektiv strävan betraktas som svaghet och hur detta så starkt kontrasteras mot dagens majoritetssamhälle. De har Bergman som ideal i livsföringen tycks det, men organisatoriskt för det förödande konsekvenser eftersom dessa individer inte tror på demokratin som progressiv kraft utan menar att det är en upplyst elit som bör hålla i taktpinnen eftersom majoritetssamhället styrs av kollektiv dumhet.

Å andra sidan, har jag inte mycket till övers för motvikten heller som man kan möta i kulturkretsar i dag, t.ex. vid Doc Lounge i Malmö där varje vit mans bidrag betraktas som ”problematiskt” utan närmare analys utan snarare utifrån ett behov av att känna värmen och bekräftelsen från likasinnade och övertygelsen om att tillhöra de goda i kampen mot de onda. Det för inte samhället framåt det heller

I forum som Kvartal där en öppen debatt råder, finns framtiden och den plats där jag känner tillhörighet. Vi behöver det hederliga, inlyssnande samtalet och en tro på demokratin mer än någonsin därför att alternativet helt enkelt är värre. I området efter område aktualiseras frågan om vad som egentligen för samhället framåt och vilken roll vanliga ”brukare” (av kunskap såväl som tjänster) ska ha i ett sådant samhälle för att det ska bli ett så fruktbart resultat som möjligt.
